---
title: Carta 35 - Del Padre Gabriel Lenkiewicz a la Sierva de Dios (Poloch, Rusia, 18 de abril de 1786).
date: 1786-4-18
tags:
  - 1786
  - Desde Génova
  - de Gabriel Lenkiewicz
  - a Mama Antula
categories:
  - 1785 a 1789
  - 1786
  - de Gabriel Lenkiewicz
  - a Mama Antula
language:
  - es
---

_Cf. ASR 163 (en latín), citada en Gr 29. Carta de hermandad jesuítica. IHS_

Clarissimae Dominae **Mariae A. a Sancto Josepho** Gabriel Lenkiewicz Societatis Jesu in Alba Russia Vicarius Generalis salutem in Domino.

Cum eximia tua in Deum Pietas, praeclara in Ecclesiam merita, iugisque in societatem nostram benevolentia omnibus sit conspicua, hinc ut spiritualibus saltem obsequiis grati animi testificationem exhibeamus, te pro ea auctoritate, quam mihi Dominus licet indigno concessit, omnium sacrificiorum, orationum, ieiuniorum, bonorumque operum, quae per Dei gratiam in hac minima Jesu Societate fiunt, participem facio, eorumque plenam communicationem ex toto cordis affectu in Christo Jesu impertior, in nomine Patris, et Filii, et Spiritus Sancti, obsecrans insuper Deum et Patrem Domini nostri Jesu Christi, ut concessionem hanc de Caelo ratam et firmam misericorditer habeat, ac de inexhausto eiusdem Filii sui meritorum thesauro nostram ipse inopiam supplens te omni gratia, et benedictione in hac vita cumulet, ac deinde aeternae gloriae corona remunerari dignetur.

Polociae, 18va Aprilis Anº 1786.

Gabriel Lenkiewicz Vic. Genlis. Soc. Jesu. In Alba Russia. Mathias Rakiety. Secret. Soc. Jesu.
